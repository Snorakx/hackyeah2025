Symulator emerytalny
Narzędzie edukacyjne do
prognozowania wysokości emerytury
Zadanie na Hackathon 2025
Gabinet Prezesa
2
Spis treści
1. Wstęp .................................................................................................................... 3
2. Źródła danych ........................................................................................................ 3
3. Wymagania podstawowe...................................................................................... 3
4. Wymagania zaawansowane .................................................................................. 4
1.1. Pulpit podstawowy ........................................................................................... 4
1.2. Symulacja emerytury ........................................................................................ 4
1.3. Wynik ................................................................................................................ 5
1.4. Dashboard symulatora emerytalnego .............................................................. 5
1.5. Pobieranie raportu ........................................................................................... 6
1.6. Kod pocztowy ................................................................................................... 6
1.7. Raportowanie zainteresowania ........................................................................ 6
3
1. Wstęp
Jednym z zadań Zakładu Ubezpieczeń Społecznych jest prowadzenie działalności edukacyjnej
z zakresu ubezpieczeń społecznych, co w założeniu ma zwiększyć świadomość społeczeństwa
na temat ryzyk, szczególnie ryzyka starości. Obecnie, ludzie wkraczający na rynek pracy nie
mają świadomości tego jaką będą mieli zdolność do utrzymania swojego poziomu życia, nie
wiedzą w jakiej wysokości będzie ich świadczenie emerytalne. Aby nieco przybliżyć im tę
perspektywę, należy wprowadzić narzędzie edukacyjne, które w sposób wizualny i prosty,
przedstawi im, jak wyglądać będą w przyszłości zarobki, jaką realną siłę nabywczą będzie miało
nasze wynagrodzenie oraz sama emerytura.
2. Źródła danych
Podstawowym źródłem danych dla symulatora powinna być Prognoza wpływów i wydatków
Funduszu Emerytalnego do 2080 roku przygotowana przez Departament Statystyki i Prognoz
Aktuarialnych Zakładu Ubezpieczeń Społecznych, ale również dane Głównego Urzędu
Statystycznego, Narodowego Banku Polskiego, Ministerstwa Finansów oraz innych danych
będących w posiadaniu Zakładu Ubezpieczeń Społecznych.
3. Wymagania podstawowe
Symulator (aplikacja) powinna być narzędziem tzn. webowym, dostępnym dla wszystkich
chętnych z poziomu witryny Zakładu Ubezpieczeń Społecznych.
Kolory powinny być zgodne z Księgą Znaku ZUS (lub zbliżone):
1. R: 255; G:179; B:79
2. R: 0; G: 153; B: 63
3. R: 190; G: 195; B: 206
4. R: 63; G: 132; B: 210
5. R: 0: G: 65; B: 110
6. R: 240; G: 94; B: 94
7. R: 0; G: 0; B: 0
Symulator powinien spełniać standard WCAG 2.0
4
4. Wymagania zaawansowane
1.1. Pulpit podstawowy
Symulator, na pierwszej stronie powinien zapytać użytkownika o to, jaką chciałby mieć
emeryturę w przyszłości. Nie może być ona osadzona bez kontekstu. Wysokość emerytury
powinna być również porównana do obecnej, średniej wysokości świadczenia. Powinien
pojawić się obiekt (np. wykres) który powinien zawierać średnią wysokość emerytury dla danej
grupy, a po najechaniu na dana grupę powinna pojawiać się krótka charakterystyka danej
grupy np.: emerytury poniżej minimalnej: świadczeniobiorcy otrzymujący emeryturę w
wysokości poniżej minimalnej wykazywali się niską aktywnością zawodową, nie przepracowali
minimum 25 lat dla mężczyzn i 20 lat dla kobiet, w związku z tym nie nabyli prawa do gwarancji
minimalnej emerytury.
Dodatkowo powinna pojawiać się losowa ciekawostka np. „Czy wiesz, że najwyższą emeryturę
w Polsce otrzymuje mieszkaniec województwa śląskiego, wysokość jego emerytury to x zł,
pracował przez x lat, nie był nigdy na zwolnieniu lekarskim.”
Obraz podstawowy, będzie początkiem do głębszej analizy, czyli jakiej oczekuję emerytury, a
jaką w rzeczywistości otrzymam.
1.2. Symulacja emerytury
Na etapie symulacji przyszłej emerytury, powinny być wymagane takie dane jak:
OBOWIĄZKOWO
• Wiek
• Płeć
• Wysokość wynagrodzenia brutto
• Rok rozpoczęcia pracy
• Planowany rok zakończenia aktywności zawodowej (przy czym, z automatu powinien
być to rok osiągnięcia wieku emerytalnego)
FAKULTATYWNIE
• Wysokość zgromadzonych środków na koncie i na subkoncie w ZUS
Dodatkowo, powinna być umiejscowiona opcja „uwzględniaj możliwość zwolnień lekarskich”
– chodzi o to, że symulacja ma uwzględniać średnią długość zwolnień lekarskich w ciągu życia
5
oddzielnie dla kobiet i mężczyzn. Ma pojawiać się informacja o tym, ile średnio pracujący w
Polsce przebywa na zwolnieniach lekarskich i jak to średnio obniża świadczenie.
Wysokość zgromadzonych środków na koncie i subkoncie w ZUS powinna być fakutatywna, bo
oszacowanie wysokości środków powinno być również możliwe z poziomu wynagrodzenia.
Symulator powinien odwrócić indeksację wynagrodzeń o następujące w kolejnych latach od
rozpoczęcia pracy średni wzrost wynagrodzeń w Polsce podawany przez NBP lub GUS.
Po wypełnieniu wszystkich danych powinna pojawić się opcja „zaprognozuj moją przyszłą
emeryturę”.
UWAGA! Rok rozpoczęcia pracy i zakończenia pracy powinny zawsze odnosić się do stycznia.
1.3. Wynik
Wynik powinien być podawany w dwóch kwotach:
• Wysokość rzeczywista
• Wysokość urealniona
Powinna również pojawiać się informacja dotycząca tego, jak zaprognozowane świadczenie
odnosi się do prognozowanego średniego świadczenia w roku przejścia na emeryturę oraz jaki
będzie stopa zastąpienia (wynagrodzenie zindeksowane w odniesieniu do prognozowanego
świadczenia).
Powinna być również informacja o tym, jaka jest wysokość wynagrodzenia bez uwzględniania
okresów chorobowych (i z uwzględnianiem) oraz o ile wzrosłoby świadczenie, gdyby odłożył
decyzję o przejściu na emeryturę o x lat. (np. rok, dwa i pięć).
Wysokość prognozowanego świadczenia powinna również odnosić się do oczekiwanego
świadczenia wprowadzonego na początku. Jeżeli prognozowane świadczenie jest niższe niż
oczekiwane, powinna pojawić się informacja o tym, o ile musi dłużej pracować, żeby
świadczenie dostać.
1.4. Dashboard symulatora emerytalnego
Przejście wszystkich kroków powinno umożliwić przejście do Dashboardu, gdzie powinna być
możliwość szerszych zmian w zakresie prognozowania. Będzie można wprowadzić inne kwoty
(np. konkretne kwoty wynagrodzeń sprzed kilku lat) lub wprowadzenie innych kwot w
przyszłości (lub innego wskaźnika indeksacji). Powinna być możliwość wprowadzenia
określonych okresów choroby w przeszłości oraz w przyszłości.
Powinna być również opcja podglądu, jak wraz z upływem lat zwiększa się kwota zgromadzona
na koncie i subkoncie w ZUS.
6
1.5. Pobieranie raportu
Użytkownik powinien móc pobrać raport dotyczący swojej prognozowanej emerytury, z
wykresami, tabelami oraz wprowadzonymi parametrami początkowymi.
1.6. Kod pocztowy
Na końcu powinna pojawiać się prośba o podanie kodu pocztowego (nieobligatoryjna).
1.7. Raportowanie zainteresowania
Powinna istnieć, z poziomu administratora narzędzia, możliwość pobrania raportu z używania
symulatora w formacie xls. Nagłówki:
• Data użycia
• Godzina użycia
• Emerytura oczekiwana
• Wiek
• Płeć
• Wysokość wynagrodzenia
• Czy uwzględniał okresy choroby
• Wysokość zgromadzonych środków na koncie i Subkoncie
• Emerytura rzeczywista
• Emerytura urealniona
• Kod pocztowy
